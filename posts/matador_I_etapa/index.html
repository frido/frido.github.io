<html lang="sk">
<head>
<script async  src="https://www.googletagmanager.com/gtag/js?id=UA-130722892-1">
</script>
<script>
window.dataLayer = window.dataLayer || [];
function gtag() {
  dataLayer.push(arguments);
}
gtag('js', new Date());
gtag('config', 'UA-130722892-1');
</script>
<base href="/">
</base>
<title>
Rekonštrukcia a dostavba výrobných hál MATADOR - I. etapa</title>
<meta charset="utf-8">
</meta>
<meta name="Description" content="Investičný zámer obsahuje rekonštrukciu časti pôvodnej haly a výstavbu troch bytových domov a dvoch penziónových domov so spoločnou podzemnou garážou. Zámerom predkladaného riešenia je využitie potenciálu lokality pre účely bývania, prechodného ubytovania, administratívy a obchodu formou urbanizácie a oživenia chátrajúceho výrobného areálu">
</meta>
<meta name="viewport" content="width=device-width, initial-scale=1.0">
</meta>
<meta name="language" content="sk">
</meta>
<meta name="robots" content="index,follow">
</meta>
<meta name="googlebot" content="index,follow">
</meta>
<meta name="keywords" content="Petržalka, investičný plán, projekty, rozpočet, štúdie, zámery">
</meta>
<meta name="og:url" property="">
</meta>
<meta name="og:type" property="article">
</meta>
<meta name="og:title" property="Rekonštrukcia a dostavba výrobných hál MATADOR - I. etapa">
</meta>
<meta name="og:description" property="Investičný zámer obsahuje rekonštrukciu časti pôvodnej haly a výstavbu troch bytových domov a dvoch penziónových domov so spoločnou podzemnou garážou. Zámerom predkladaného riešenia je využitie potenciálu lokality pre účely bývania, prechodného ubytovania, administratívy a obchodu formou urbanizácie a oživenia chátrajúceho výrobného areálu">
</meta>
<meta name="og:image" property="img/matador_I_etapa/1.png">
</meta>
<meta name="fb:app_id" property="294839814987467">
</meta>
<link rel="stylesheet" href="https://fonts.googleapis.com/css2?family=Comfortaa:wght@700&display=swap">
</link>
<link rel="stylesheet" href="https://fonts.googleapis.com/css2?family=Permanent+Marker&display=swap">
</link>
<link rel="stylesheet" href="https://fonts.googleapis.com/css2?family=Roboto&display=swap">
</link>
<link rel="stylesheet" href="css/boot2.css">
</link>
<script src="js/index.js">
</script>
<link rel="icon" href="img/favicon.ico" type="image/ico">
</link>
<link rel="canonical" href="">
</link>
<link rel="alternate" href="/feed/feed.xml" type="application/atom+xml" title="Projekty v Petržalke">
</link>
</head>
<body>
<header class="row paletteA px-md-4 border-bottom shadow-sm logo">
<div class="col-md-1">
<img src="img/logo-m.png" alt="">
</img>
</div>
<div class="col-md-11">
<div class="row">
<a href="/" class="">
<h1 class="">
Projekty v Petržalke</h1>
</a>
<nav class="row">
<div class="col-md-2 col-sm-4 col-6">
<a href="/" class=" p-2 nav-item">
Home</a>
</div>
<div class="col-md-2 col-sm-4 col-6">
<a href="/posts/" class=" p-2 nav-item">
Projekty</a>
</div>
<div class="col-md-2 col-sm-4 col-6">
<a href="/grants/" class=" p-2 nav-item">
Granty</a>
</div>
<div class="col-md-2 col-sm-4 col-6">
<a href="/investicny_plan/" class=" p-2 nav-item">
Inv. Plán</a>
</div>
</nav>
</div>
</div>
</header>
<section class="section">
<header>
<h1 class="">
Rekonštrukcia a dostavba výrobných hál MATADOR - I. etapa</h1>
</header>
<span class="muted">
aktualizované: 2021-04-03</span>
<div>
<article class="box inwork">
<div class="row">
<div class="col-md-10">
</div>
<div class="col-md-2 text-right">
<span class="status-text inwork">
Investičný zámer</span>
</div>
</div>
<div class="row">
<div class="col-md-12">
<div class="statement-list">
<div class="statement-row">
<a href="https://www.petrzalka.sk/wp-content/uploads/2019/01/UPVaD_01_21_10_Rekonstrukcia_a_dostavba_vyrobnych_hal_Matador.pdf" class="" target="blank">
<span class="">
Investičný zámer</span>
</a>
<span class="muted">
2019-01-01</span>
</div>
</div>
</div>
</div>
</article>
</div>
<div class="gallery row">
<figure class="col-md-4">
<a href="img/matador_I_etapa/1.png" class="">
<img src="img/matador_I_etapa/1.png">
</img>
</a>
</figure>
<figure class="col-md-4">
<a href="img/matador_I_etapa/2.png" class="">
<img src="img/matador_I_etapa/2.png">
</img>
</a>
</figure>
<figure class="col-md-4">
<a href="img/matador_I_etapa/3.png" class="">
<img src="img/matador_I_etapa/3.png">
</img>
</a>
</figure>
<figure class="col-md-4">
<a href="img/matador_I_etapa/4.png" class="">
<img src="img/matador_I_etapa/4.png">
</img>
</a>
</figure>
</div>
<p>
    Predmetom dokumentácie je investičný zámer „Rekonštrukcia a dostavba výrobných hál 
MATADOR - I. etapa“, ktorý obsahuje rekonštrukciu časti pôvodnej haly a výstavbu troch 
bytových domov a dvoch penziónových domov so spoločnou podzemnou garážou. Zámerom 
predkladaného riešenia je využitie potenciálu lokality pre účely bývania, prechodného 
ubytovania, administratívy a obchodu formou urbanizácie a oživenia chátrajúceho výrobného 
areálu.</p><p>
Snahou je maximálne zachovanie pôvodných výrobných hál, ktoré definujú celý
architektonický koncept novonavrhovanej štruktúry. Pôvodné halové objekty budú
rekonštruované a ich funkcia konvertovaná na administratívne účely a občiansku vybavenosť tak,
aby bol zachovaný ich industriálny charakter, ktorý bude jasne čitateľný aj v navrhovaných 
objektoch.</p><p>
Vzájomný vzťah novej a pôvodnej stavby bude plne rozvinutý v parteri, kde všetky 
objekty v maximálnej miere sú prepájané a necháva sa vyniknúť architektonická hodnota 
výrobných hál a tvarová jedinečnosť ich oblúkovej konštrukcie. Výnimočnosť oblúkových hál je 
tak z ulice jasne čitateľná. V novovzniknutých nádvoriach sú situované vstupy do objektov, 
vzniká exteriérový priestor so zeleňou pre umiestňovanie terás občianskej vybavenosti, ktorý
pomáha vytvárať živý, mestotvorný parter a vnáša do ulice ďalší level zelene.
</p><p>
Samotná forma novonavrhovaných objektov je zvolená tak, aby vhodne dopĺňala 
jestvujúci charakter a nekonkurovala halovým objektom. Ide o 5 jednoduchých kvádrových hmôt 
ktoré sú striedavo vkladané medzi jestvujúce nosné moduly. Materiály fasády a jej artikulácia je 
opäť volená tak, aby nekonkurovala pôvodnému charakteru. Objekty sú dopĺňané o zavesené
oceľové balkóny, ktoré svojou formou podtrhujú industriálny charakter celého navrhovaného 
súboru.</p></section>
</body>
</html>
